[{ 
"title": "İhanet Sofrası" ,
"poem": "Ateş olmayan yerden tütüyor dumanlar 
Herkes padişah olmuş, havada uçuşuyor başıboş fermanlar
Dostum deyip yüzüme gülen, sadakat treninden inenler var.
Yeise düştü sahte dostlar, derdimden kaçan dermanlar var.

Hak gitmiş, batıl zahir olmuş; zamanın ahiri mi ne?
Kalbim Habil olmuş, sevdiklerim Kabil; hançer ellerinde
Azrail gelse imtina etmem can vermekten de, korkum yaşarken ölmekten.
İçimde alevsiz yangınlar, gönlümden apansız düşen insanlar var.

Dextler derya olmuş, acımadan geliyor üstüme
Buyruk verir olmuş bacak kadar bebeler koca beylere
Hüküm vermiş hakkımda baş tacı yaptığım sultanlar
İçimde kopan fırtınalar, gözümden düşen insanlar var.

Vurulmuşum, haince yollarıma atılan pusularda
Ziyafet verir olmuş sahte dostlar ihanet sofralarında
Yolda bırakmış yoldaşlar, apansız tükenmiş aşklar.
İçimde kanayan yar, yarama tuz basan insanlar var.

Nedenler var, anlamsız sebepler; hiç yere ödenmiş bedeller
Gidenler var, içimdeki sevgileri katledip gidenler
Yıkılmış gönlümdeki hanlar, tarumar olmuş sığındığım bütün limanlar.
Eriyor gözümde bir mum gibi, güvendiğim dağlar
İçimde amansız yangınlar, kalbimde zamansız ölen insanlar var.

İçimde ölen insanlar var..." },
{
"title": "Bildiğin Gibi Değil",

"poem": "Gördüğün gibi değilim, aldatmasın seni zoraki tebessümlerim /nBoşuna değil sessizliğim, aslında sözün bitiği yerdeyim /nDik duruşum gücümden değil, kaybedecek bir şeyim kalmadığından /nİçimde çığlıklarım feryat figan, kırk yerden kırık bileğim. /n /nGördüğün gibi değilim, aldatmasın seni bakmayı bilmeyen gözlerim
Orduları dağılmış, savaşı kaybetmiş komutan gibiyim
Cesaretim, bıktığımdan esaret altında yaşamaktan
Gemisi batmış kaptan gibiyim, Kurtulan olmamış mürettebattan.

Gördüğün gibi değilim, aldatmasın seni hep yüksekte oluşum
Yalnız kartal gibiyim, korkmam düşmekten; bir daha kalkamamaktan
Sakinliğim sabırdan değil, bekleyecek kimsem kalmadığından
Asırlardır yanıyorum sanki, korkmuyorum artık kül olmaktan.

Gördüğün gibi değilim aldanma, biraz haylaz biraz yaramazım
Hep çileler içinde geçti yıllarım, ayrılıklarda dopdolu mazim
Öz güvenim tavan değil, güvenecek kimsem kalmadığından
Sürüden atılmış kurt gibiyim, korkmuyorum artık yalnız kalmaktan.

Bildiğin gibi değil hiçbir şey, hayır bildiklerimin hepsi oldu şer
Bir kez düştüm ya dağıldı sevdiklerim, kayboldu üçer beşer
İnsanoğlu hep böyle, beşer şaşar, kargalar sürüyle; kartallar yalnız uçar
Unutma umutların şahı yukarıda Allah var.

Unutma umutların şahı yukarıda Allah var."
},
{
"title": "Sensizlik...",

"poem": "Sorma nasıl olduğumu, bilmiyorum nasılım
Sensiz hem yetim hem öksüzüm sanki
Ömrüm okyanusun ortasında su lan bir kayık gibi
Gönlüm hazin bir filmin son sahnesinde.
Bilmiyorum nasılım.
Hayallerim darmadağın umutlarım kayıp
Ne yaptığımı bilmiyorum.

Sensizliği yaşıyorum, yokluğuna alışmaya çalışıyorum
Arada bir uykuya dalıyor yorgun gözlerim
Yine sana uyanıyorum.
Baktığım her yerde sen, nasıl özledim ah bir bilen
Ne yaptığımı bilmiyorum, sensizliğe alışmaya çalışıyorum.

Dalından düşmüş yaprak gibiyim,
Rüzgar nereye eserse oraya gidiyor,
Bazen okyanusun ortasında boğuluyorum
Bazen yanardağın içine düşüp yokluğunla yanıyorum
Ne yaptığımı bilmiyorum, sensizliğe alışmaya çalışıyorum.

Seni unutmaya çalışıyorum, uzaklaştıkça senden kayboluyorum.
Sabahlara kadar sokaklarda dolaşıyor kendimi arıyorum.
Her köşeden sen çıkıyorsun karşıma
önce sevinip sonra üzülüyorum
Gülerken aniden doluyor gözlerim.
Ne yaptığımı bilmiyorum, sensizliğe alışmaya çalışıyorum

Bazen sabahlara kadar içiyor, bir köşede düşüp kalıyorum.
Yine sana uyanıyor, halimi görürsen diye korkuyor
Kendimden utanıyorum.
Mahçub, utangaç, titrek ellerimi kaldırıyor
Seni unutmak için daular ediyorum.
Ne yaptığımı bilmiyorum, sensizliğe alışmaya çalışıyorum"

},
{
"title": "Vazgeçtim",

"poem": "Haykırsam duyulmaz feryadım.
Ya dolu vurdu ya boran, hep başka bahara kaldı umutlarım.
Vazgeçtim esen rüzgardan, yağmurdan,
Zamansız yağan kardan, geceme doğmayan aydan,
Boşa geçen yıllarımdan, sil baştan başlamaktan vazgeçtim.

Kaybettim, karşılamadı zararımı kazandıklarım
Dağıttım malı mülkü, ne çarşım kaldı ne pazarım.
Bir gün ölsem kimse bilmez nerede mezarım.
Vazgeçtim kazanma hırsımdan, kaybetme korkumdan,
Mal mülk sizin olsun her şeyden vazgeçtim. 

Çağırsam kimse gelmez; kiminin yolu uzun ömrü kısa,
Kiminin kulağı sağır olur, duymaz seni haykırsan da.
Kimileri riyakar, kimileri de iyi gün dostudur aslında.
Vazgeçtim gidip dönmeyeni beklemekten, yalan söz dinlemekten,
Sahte sevgilerden, böyle dünyayı görmekten vazgeçtim.

Yalvardım el açıp rabbime affet diye
Sığamadım ben bu koca dünyaya, sitemim sana değil hâşâ.
İntizarım kullarına, bir yudum mutluluğu çok gördüler bana.
Vazgeçtim kullarından, iyi günde dost olup zor günümde unutandan,
Böylesi insanlardan, hayattan vazgeçtim.

Kırıldı içimde heveslerim, kabusa döndü en güzel düşlerim
Kimine göre macera, kimine göre heyecan,
Kiminin de yaşam tarzı böyleymiş her zaman.
Vazgeçtim heveslerimden, düşlerimden, sevdiklerimden,
Aldığım nefesten, tanıdığım herkesten vazgeçtim.

Anlatsam anlaşılmaz yaşamadan yaşadıklarım
Ya geç kaldı, ya yarım, ya da imkansızdı aşklarım
Vazgeçtim sahte dostlardan, kalbimden vuran yardan,
Yaramdan akan kandan, yaradanın verdiği candan vazgeçtim.

Yaradanın verdiği candan vazgeçtim."
},
{
"title": "Yanıyorum...",

"poem": "Karlar düştü yerlere, yanıyorum soğuk gecelerde bile
Issızlık çökmüş, bomboş sokaklar
Sanki herkes pencerelerde.
Hâlâ kanıyor kalbim, savaştayım hasretinin cenderesinde
Özlemin ateşten çember, almış ta içine...
Yanıyorum, yanıyorum yar.

Hayat sensiz yokuşlarda, geçiyor ömür hep telaşlarla
Düştüm hasret denizine, boğuşuyorum dalgalarla
Tükenmiş takatim, kalmadı mecalim
Boğuluyorum sensizlikte.
Özleminin ateşi sarmış tüm benliğimi...
Yanıyorum, yanıyorum yar.

Her daim aklımda sözlerin
Nereye baksam karşımda gözlerin.
Her yerde izin var, öyle sevmişim ki içimde bitmek bilmeyen sızın var.
Söz vermiştin, gelecem demiştin bu sonbahar
Kaç mevsim geçti, bekledim; yakıyor içimi hâlâ közlerin...
Yanıyorum, yanıyorum yar.

Şimdi sensiz viraneyim, darmadağın olmuş kalbim
Yıkık harabeyim.
Kimseyi görmez gözlerim, 
Bana sen lazımsın, başkasını neyleyeyim.
Düşmüş gönlüm ateşten denizlere, sensiz yanıyorum
Yanıyorum yar, yanıyorum
Yanıyorum yar, yanıyorum..."
},
{
"title":"Söyleyemem",
"poem": "Söyleyemem seni nasıl sevdiğimi
Anlatamam, konuşmaz dil utanır.
İçimdeki sevgiyi yaşamayan anlayamaz
Anlasa kıskanır sevgimi, aşk utanır.

Kıskanır gönlüm seni gözümden
Söyleyemem, dilden çıkan söz utanır.
Bilse senin için yaşadığımı hayat, 
Aşkı için dağları delen Ferhat utanır.

Söyleyemem sana olan özlemimi
Yağmura hasret kalan kuru toprak utanır.
Kıskanır gözlerini mercanlar,
Sana benzemeye çalışan aynalar utanır.

Seni nasıl sevdiğimi bilse Leyla kahrolur
İçimdeki aşkı görse çölleri aşan Mecnun utanır.
Söyleyemem içimdeki yangını,
İbrahim'in atıldığı ateş utanır.

Anlatsam nur gibi ışık saçan gözlerini
Kainatı ışıtan güneş utanır.
Söyleyemem içimde kaynayan volkanları
Anlatsam Aslı için yanan Kerem utanır.

Söyleyemem seni semenin bedelini
Senin için yaşayan beden utanır.
Senin için yaşayan can utanır..."},

{
"title": "Babam",

"poem": "Koptu içimde zamansız fırtınalar apansız aman aman
Her derdime derman babam, sığındığım tek liman
Kırılır içimdeki yaşama dair son heyecan
Gitme babam, yıkılır dağlarım, kahrolur kaybolurum, senden sonrası hezeyan
Ziyan olurum babam ziyan.

Seni mi buldu hastalık illeti, sen hepimizi korur kollardın
Kime devrettin nöbeti?
Her şeyimdin babam, sensiz neyleyim şanı şöhreti
Hiçbir şeyde gözüm yok; alsınlar elimden her şeyi, sırtımdaki ceketi
Gitme babam, sen yoksan neyleyim malı serveti.

Sensiz bomboş gelir sofralar, dostların hiç durmaksızın seni sorarlar
Sığamam, sensiz dar gelir şehirler sokaklar.
Gitme babam solar içimdeki umutlar baharlar
Ateş düştüğü yeri yakar babam, yüreğimde sönmez yangınlar.

Sararıp solar babam, dökülür diktiğin ağaçlardaki yapraklar.
Ben sana doyamadım, nasıl doyacak kara topraklar
Kızma babam, benimkisi ne sitem ne isyan
Sana doyamam babam.

Sana doyamadım babam."
},

{
"title": "Gitme Kal",

"poem": "Sil gözlerinden beni sen de, sök at kalmasın sevgim içinde
Mutlu edemedim ya hani seni ben de, farz et hiç tanımadım say
Darmadağın olacağımı bilsem de, parmağından yüzüğü çıkart at
Unut suretimi, cismimi, hatta ismimi
Adım kalmasın dilinde, yaşanan her şeyi yok say
Ya da bırakma gitme kal.

Yeniden başla, sil baştan
Sakın kimseye bahsetme sen bu aşktan
Vazgeç sen de yaşanmışlardan, hatta vazgeç daha yaşanacaklardan
Farz et gözünde bir damla yaşım, korkma sakın ağlamaktan
Yaşamadım, öldüm, hatta hiç doğmadım say
Korkma ayrılmaktan
Ya da aldığın bütün kararlardan cay, sen yine de gitme kal.

Hasret dediğin nedir ki; soğuk kışlar, sıcak yazlar
İçinde bitmek bilmeyen çığlıklar, kapkara yalnızlıklar
Sen en iyisi hasreti de özlemi de yok say
Farz et gökyüzünde yıldızdım, kaydım
Hiç yaşamadım, öldüm, hatta hiç doğmadım say
Ya da vazgeç ihtiraslarından sen yine de gitme kal.

Beraber gülmedik, ağlamadık, beraber üşüyüp ıslanmadık
Aynı yastığa baş koymadık ve aynı düşü görmedik say
Sana dair ne varsa içimde sök al,
Bir rüyadan uyandık, hiç tanımadım, sevmedim, sevilmedim say
Senin için öldüm, yaşamadım, hatta hiç doğmadım say
Ya da uyan gaflet uykusundan, sen yine de gitme kal."
},
{
"title": "İsyan",

"poem": "Baktığım her yerde sen varsın, suretin hep karşımda.
Kimi görsem sen zannediyorum sessizce yaklaşıp bakınca...
Sağımda hayalin, solumda hasretin; nöbetteyim gecenin koynunda
Görmüyor senden başka gözler, bakışlar isyanda.

Duvarlar geliyor üstüme, gönlüme işkence var aşklar sorguda,
Tutunacak hiçbir dalım yok, samimi ikrar yazıyor savunmada.
Adından başka söz çıkmadı son sözüm sorulduğunda,
Kelimeler çıkmıyor dilden sözler isyanda.

Kafamı kaldırıp baktığımda suretin var semada,
Kaybolmuşum kendi karanlığımda, ne bir ışık ne bir umut var ufuklarda
Alabora olmuş gönlüm, ne bir fener ne bir liman var ortalıklarda.
Umutlar firar etmiş çareler isyanda.

Silinmiş gözlerine yazdığım şiirler, sensiz bomboş gönlümde şehirler
Ağır yaralı sevgiler bilinç kapalı, akıl komada.
Seni sensiz yaşamaya çalışıyor ruhum anılarda
Beden iflas etmiş, sevdalar isyanda.

Hiç takatim kalmamış, her şeyin bittiği yerdeyim aslında
Sona gelmiş ömür uçurumun kıyısında.
Vazgeçtim sensiz yaşanacaklardan, hayattan da
Can bedenden çıkmak istiyor, ruhum isyanda..."
},

{
"title": "Git", 
"poem": "Hadi git şimdi, senin olsun yazlarım, benim olsun kışların
Git ama aynı bakma hiç kimseye, bende kalsın donuk bakışların
Artık kimseyle konuşma tutulsun benden sonra dilin
Ve kimsenin baharında açma bende kaldın bütün iklimlerin

Hadi git şimdi, sende kalsın ışığım, bende kalsın kapkara yalnızlığın
Git ne yüzüm kalsın ne sözüm, bensizliğe nasıl olsa alışırsın be iki gözüm
Git, adını koyamadın sen bu aşkın ve mimarı oldun sebepsiz ayrılığın
Git ama kimseyi ısıtmasın varlığın, bende kalsın bütün sıcaklığın

Hadi git şimdi, sende kalsın düşlerim bende kalsın en masum gülüşlerin
Git şimdi ama kimseyle aynı konuşma hiç kimseye deva olmasın sesin
Batmasın artık kalbime göğüs kafesim ve hiç kimse seni böyle sevmesin
Git artık, ne hissim kaldı ne hevesim sende kalsın son nefesim."
}]